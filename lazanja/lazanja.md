## Lazanja
### Sestavine:
- **300 g testenin za lazanjo** (svežih ali *trdih* listov)
- **parmezan**
- **mozzarello**

### Postopek:
1. Najprej skuhamo bolognese omako. Lahko jo pripravimo tudi že en dan prej, da na dan priprave lazanje nimamo toliko dela.
2. Bešamel skuhamo tik preden začnemo s sestavljanjem lazanje.
3. *Če uporabimo liste za lazanjo, jih damo za **2-3 minute** v vrelo vodo in nato na serviet ter popivnamo vso odvečno tekočino. Pri svežih ta postopek ni potreben.*
4. Nato se lotimo sestavljanja lazanje. Na dno pekača damo najprej bešamel, ki prepreči, da bi se testenine prijele na dno in prismodile.
5. Sledi plast testenin, bešamela, bolognese omake in naribanega parmezana, ki jedi doda dodatno aromo in okus. Ta postopek ponovimo tolikokrat, da imamo na koncu 4-5 plasti.
6. Zaključimo s plastjo testenin na katere damo bešamel omako in mozzarello.
7. Če velikost testenin ne ustreza pekaču, potem jih moramo razrezati, zato da vedno prekrijemo celotno površino.
8. Prvih **30 minut** pečemo na **180 °C**, nato pa še **5-10 minut** na **200 °C**, da se sir lepo zapeče.
9. Ko je pečena, počakamo še par minut, da se malo ohladi, saj jo bomo tako lažje razrezali.

## Bešamel
### Sestavine:
- **70 g masla**
- **70 g moke**
- **700 ml mleka**
- **sol**
- **poper**
- **muskatni orescek**

### Postopek:
1. Najprej na srednji temperaturi raztopimo maslo.
2. Dodamo moko in mešamo z metlico, da se maslo in moka povežeta.
3. Na srednji temperaturi malo pokuhamo in zraven mešamo, samo toliko, da se začnejo delati mehurčki.
4. Nato začnemo počasi dolivati mleko in zraven z metlico ves čas mešamo, da dobimo enotno zmes brez grudic.
5. Po okusu dodamo še sol, poper in muškatni orešček.
6. Kuhamo toliko časa, da bešamel omaka malo zavre in se zgosti. Vsake toliko premešamo z metlico.
7. Če se nam ohladi in preveč zgosti jo samo ponovno segrejemo, dodamo malo mleka in mešamo do želene gostote.

## Bolognese
### Sestavine:
- **olje**
- **1 čebula**
- **500 g mešanega mletega mesa**
- **2 korenja**
- **1 steblo zelene**
- **1 l pasiranega paradižnika/paradižnikove omake**
- **1 žlica moke**
- **1 žlička drobljenega sušenega paradižnika**
- **bazilika**
- **sol**
- **poper**
- **sladkor** (po želji)
- **1 paprika** (po želji)

### Postopek:
1. Za pripravo uporabimo lonec v velikosti pribl. **2.5 l**.
2. Čebulo narežemo na majhne koščke ter jo prepražimo na olju.
3. Zlato obarvani čebuli dodamo mleto meso in na kocke narezano korenje ter zeleno.
4. Ko se meso prepraži, solimo in popramo po okusu.
5. Potresemo z žlico moke in še malo pražimo.
6. Nato zalijemo s pasiranim paradižnikom in po potrebi dodamo še malo vode.
7. Po okusu lahko dodamo malo sladkorja, da nevtralizira paradižnikovo kislost.
8. Dodamo še sušen paradižnik, baziliko in na večje rezine narezano papriko. Papriko dodamo zato, ker potem dobimo skoraj enako omako kot pri filanih paprikah, lahko pa jo tudi izpustimo.
9. Nato naj domača omaka bolognese počasi vre še približno **35-45 minut**.