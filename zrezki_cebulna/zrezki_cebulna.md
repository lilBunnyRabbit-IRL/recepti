## Zrezki v čebulni omaki
### Sestavine:
- 4 goveji zrezki od stegna
- 1.5 čebule
- 1 žlica olja
- 25 g masla
- 1 žlica paradižnikovega koncentrata
- 1 dl belega vina
- 1,5 dl goveje jušne osnove
- 0.5 žličke soli
- 2 ščepca mletega popra
- 3 vejice peteršilja

### Postopek:
1. Zrezke operemo pod tekočo vodo, osušimo s papirnatimi brisačkami in rahlo potolčemo z obeh strani. Zrezke z obeh strani posolimo in popopramo. Operemo peteršilj, ga otresemo in drobno sesekljamo. Čebulo olupimo, operemo in drobno sesekljamo.
2. Večjo ponev pristavimo na kuhalnik in v njej segrejemo maslo in olje. Na segreti maščobi z obeh strani popečemo zrezke. Na vsaki strani jih pečemo približno **3 minute**. Pečene zrezke nato preložimo na krožnik, v ponev pa dodamo čebulo. Na nizki temperaturi jo med občasnim mešanjem prepražimo toliko časa, da se zmehča. Čebulo med praženjem rahlo posolimo.
3. V ponev dodamo paradižnikovo mezgo ter prilijemo vino in jušno osnovo. Temperaturo rahlo povišamo in mešamo toliko časa, da omaka zavre. Omako pustimo vreti približno **1 minuto**. Temperaturo zmanjšamo in v ponev vrnemo zrezke. Ponev pokrijemo in zrezke kuhamo v omaki, dokler ne postanejo mehki (približno **20 do 30 minut**).
4. Zrezke nato serviramo na krožnike, prelijemo z omako, potrosimo s peteršiljem in postrežemo z izbrano prilogo.
